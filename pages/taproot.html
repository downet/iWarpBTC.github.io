<!DOCTYPE html>
<html lang="cs">

<head>
  <meta charset="UTF-8">
  <title>Anatomie Taprootu</title>
  <link rel="shortcut icon" href="https://btc-slovnik.cz/favicon.png">
  <link rel="stylesheet" href="../css/styles.css">
  <meta name="description"
        content="Přibližuje matematickou teorii nezbytnou k pochopení kryptografie eliptických křivek.">
  <meta name="keywords"
        content="bitcoin, kryptografie, asymetrická, taproot, schnorr, podpis">
  <link rel="canonical" href="https://btc-slovnik.cz/pages/taproot.html">
  <meta name="viewport" content="width=device-width, initial-scale=1.0">
</head>

<body>
  <header>
    <div class="h1">
      <h1><a href="https://btc-slovnik.cz/#taproot"><span style="color:#f7931a">Bitcoinový</span> slovníček pro mírně
          pokročilé</a>
      </h1>
    </div>
  </header>
  <div class="container2">
    <h2 id="taproot">Anatomie Taprootu</h2>
    <p class="just">Toto vylepšení přináší nový typ výstupu pay&hyphen;to&hyphen;taproot (p2tp). Ten je podobný prapůvodnímu p2pk, jelikož neuzamyká výstup ve prospěch nějakého hashe (ať už veřejného klíče &ndash; p2(w)pkh, nebo skriptu &ndash; p2(w)sh), nýbrž ve prospěch přímo agregovaného veřejného klíče. Tím se sice připravíme o jednu vrstvu ochrany před velmi hypotetickým útokem přímo na problém diskrétního logaritmu v cyklické grupě, zato ovšem ušetříme na podpisových datech, neboť již není potřeba k ověření podpisu předkládat "za hashem skrytý" veřejný klíč. Pozorný čtenář <a href="https://btc-slovnik.cz/pages/crypto.html#schnorr">anatomie Schnorrova podpisu</a>, kteréžto podpisové schéma bude nově pro p2tp užito, by teď měl namítnout, že sice bude ušetřeno na veřejném klíči, avšak místo dvojice 256bitových čísel (<em>r</em>, <em>s</em>) dostaneme podpis reprezentovaný bodem na křivce a 256bitovým číslem (<em>R</em>, <em>s</em>), tedy si moc nepolepšíme. Zde je však zvoleno poněkud neortodoxní řešení &ndash; nové podpisové schéma bude pracovat pouze s body, jejichž y&hyphen;ová souřadnice bude sudá. V takovém případě bude postačovat k reprezentaci bodu R pouze x&hyphen;ová souřadnice, z které je v takovém případě y&hyphen;ová jednoznačně dopočítatelná. Podpis p2tp výstupu tedy bude v ideálním případě zabírat pouhých 64 bajtů (x&hyphen;ová souřadnice bodu <em>R</em>, číslo <em>s</em>). </p>
    <p class="just">Tento nový výstup, také označovaný jako native segwit v1, bude používat opravenou verzi kódování adresy bech32<b>m</b>. U dosud používaného kódování bech32 pro native segwit v0 (p2wpkh a p2wsh) byl totiž objeven nečekaný bug &ndash; pokud bylo posledním znakem adresy písmeno <em>p</em>, smazaní nebo naopak přidání písmena <em>q</em> před toho poslední <em>p</em> nemá za následek zneplatnění kontrolního součtu. Toto je tedy zavedením bech32m opraveno, ačkoliv popsaný bug neohrožuje dosavadní native segwit v0 adresy, neboť jim je BIPem 173 stanovena fixní délka. </p>
    <p class="just">Samotný Taproot je pak nadstavba vylepšení MAST (Merklized Alternative Script Trees). Jak napovídá název, toto vylepšení rozdělí skript na několik různých podmínek (alternativy) skriptu a nad těmi sestaví náš starý známý Merkleho strom hashů. Pokud má k odemčení výstupu postačovat splnění pouze některých podmínek z více stanovených, není díku MASTu potřeba odhalovat a zatěžovat blockchain těmi nesplěnými, ty budou v odemykacím skriptu reprezentovány pouze svými hashi, resp. hashi celých větví. Díky Taprootu však navíc můžeme vybrat preferovaný způsob odemčení skriptu, kupříkladu multisig 2 ze 2 typický pro kooperativní uzavírání lightning kanálů, tento díky Schnorrovi agregujeme do jediného veřejného klíče (říkejme mu vnitřní klíč). Případné ostatní způsoby odemčení &ndash; například vynucené uzavření lightning kanálu jednou, nebo druhou stranou, opatřené časovým zámkem &ndash; budou i nadále tvořit Merkleho strom, jehož kořenový hash bude zkombinován s vnitřním klíčem, výsledkem čehož je finální veřejný klíč celého p2tp výstupu. Je&hyphen;li výstup odemčen (agregovaným) podpisem odpovídajícímu vnitřnímu klíči, není možné poznat, zda byl odemykaný výstup uzamčen jednomu, či více veřejným klíčům, ani zda existoval alternativní způsob odemčení skriptem. V případě odemčení skriptem je pak i nadále nutné vyjevit všechny splňované podmínky. </p>
    <p class="just">Co prozatím Taproot nepřínáší je možnost jednoho agregovaného podpisu pro několik různých výstupů, i na dále platí že každý vstup transakce musí mít svůj vlastní scriptSig. </p>
  </div>
  <footer>
    <div class="mail">
      <p>Sepsal <a class="warp" href="mailto:iwarp@pm.me">iWarp</a> (<a class="key" href="https://btc-slovnik.cz/pages/stuff/publickey.txt">pubkey</a>).<br><a
        class="key" id="lit" href="https://btc-slovnik.cz/pages/literature.html">Doporučená literatura</a> / 
        <button onclick="dropDonate()" class="dropbtn key">Diškrece</button>
      </p>
    </div>
    <div>
      <div class="tw"><a class="tw" href="https://twitter.com/btcslovnik"><img
        src="https://btc-slovnik.cz/img/twitter.svg" height="30"
        alt="twitter" /></a>
        <a class="license" href="https://btc-slovnik.cz/LICENSE"><img
            src="https://btc-slovnik.cz/img/public80x15.png" alt="CC0" /></a>
      </div>
    </div>
    <div id="donate" class="dropdown">
      <p>LNURL pro příspěvek prostřednictvím Lightning network:</p>
      <img src="https://btc-slovnik.cz/img/lnurl.png" alt="LNURL" />
      <p class="lnurl">LNURL1DP68GURN8GHJ7URP0YHXYARRWDKX7ANWD94JUCM69AKXUATJD3CZ7CTSDYHHVVF0D3H82UNV9UCS5SXUCE</p>
      <a class="invoice" rel=”nofollow” href="https://btc-slovnik.cz/pages/donate.html">Standardní LN invoice možno vygenerovat zde.</a>
    </div>
  </footer>
  <script src="https://btc-slovnik.cz/drop.js"></script>
</body>

</html>
